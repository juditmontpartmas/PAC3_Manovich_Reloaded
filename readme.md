# PAC 3: Visionant el futur amb les ulleres de Manovich: Redescobrint la hibridació

**20.444 - Cultura Digital - Aula 1**  
Autora: Judit Montpart Mas  
Data d'entrega: 18 de desembre de 2023  

![Casa Batlló](https://i0.wp.com/gava.info/wp-content/uploads/2022/09/casa-batllo.jpg?resize=1068%2C709&ssl=1)
*Experiència Inmersiva de la Casa Batlló*. Font: Gava Info (enllaç: https://gava.info/una-experiencia-inmersiva-de-gaudi-ultima-propuesta-cultural-de-la-casa-batllo-para-los-mas-pequenos)

## 1. Introducció
El concepte d'**hibridació** de **Lev Manovich**, presentat i comentat en profunditat en el llibre **El software toma el mando** (2013), fa referència a la convergència i a la mescla de diversos mitjans en l'entorn digital, de forma que se'n creen de nous. És a dir, Manovich parla sobre com els nous mitjans digitals no només remedien i transformen els mitjans tradicionals, sinó que també els hibriden creant formes digitals noves i combinades (híbrides).  

Aquest concepte ressalta com la digitalització i la convergència de tecnologies permeten la fusió de diversos mitjans i llenguatges. Per exemple, en la cultura digital contemporània, veiem com les imatges en realitat virtual i la música es combinen amb una experiència museística, o com un rellotge combinat amb sensors i altres tecnologies pot esdevenir molt més que un objecte que t'indica quina hora és.

Així doncs, la hibridació en termes de Manovich, implica la integració de característiques i estils de diversos mitjans en un sol espai digital per a crear formes d'expressió més complexes i multidimensionals. Alhora, aquesta convergència de mitjans i llenguatges esdevé un fenomen molt significatiu en la cultura dels nous mitjans, ja que permet la creació d'experiències molt diverses i més enriquides en l'entorn digital.  



## 2. Redescobrint la hibridació. Casos reals.
Tot seguit presentarem dos casos reals d'hibridació de mitjans però, abans, hem d'aclarir per què es tracta d'hibridació i no d'evolució i/o remediació, segons la teoria de Manovich.

Quan parlem d'**hibridació** de mitjans, aquesta implica la fusió o convergència de diverses formes de mitjans i tecnologies per crear quelcom nou i únic en el context dels nous mitjans. Per exemple, la moda *wearable* combina elements de la moda tradicional amb la tecnologia, creant peces úniques i intel·ligents. En canvi, si parlem d'**evolució** de mitjans, implica canvis en el temps d'un mitjà en particular aprofitant les noves tecnologies, però no impliquen la fusió de diversos mitjans. Un clar exemple seria la transició de la televisió en blanc i negre a la de color, ja que hi ha un canvi tecnològic significatiu però el mitjà segueix sent el mateix.

A més a més, diferenciem la hibridació de la **remediació** en la mesura que aquesta segona s'enfoca en la relació dinàmica entre els mitjans antics i els nous, on els últims fan referència o es basen en els antics per transformar-se o adaptar-se. En canvi, com ja s'ha comentat, la hibridació fusiona diverses formes de mitjans.

Passem doncs a comentar els dos exemples d'hibridació, que ens permetran entendre encara millor què implica aquest concepte de Manovich i com s'aplica al panorama de mitjans actual.

### 2.1. Cas 1: "Una Nit d'Hivern" de la Casa Batlló
El primer cas escollit d'hibridació és l'experiència **"Una Nit d'Hivern" de la Casa Batlló**. Es tracta d'una experiència immersiva que integra realitat augmentada (RA), realitat virtual (RV), música, veus en off, *mappings* (projeccions), entre altres elements.

Donat que hi convergeixen diverses tecnologies, ja que l'experiència immersiva combina i fusiona múltiples mitjans, es crea una experiència única que va més enllà de la visita a un museu tradicional. Així doncs, es genera una vivència completament nova i original per a l'espectador/visitant, cosa que no es podria aconseguir amb un sol mitjà o amb els diversos mitjans per separat, sinó que s'han de combinar.

A més a més, la hibridació es manifesta en la integració dels elements físics del museu, com les obres o l'arquitectura de la Casa Batlló, amb els elements digitals com la RA, RV i *mappings*. D'aquesta manera, la combinació de lo físic amb lo digital proporciona noves maneres d'explicar històries i transmetre informació al visitant.

### 2.2. Cas 2: Moda i tecnologia *wearable*
Pel que fa al segon cas escollit, la moda i tecnologia *wearable*, es considera un exemple d'hibridació de mitjans per vàries raons, que comentarem tot seguit. En primer lloc, perquè hi ha una convergència de diversos mitjans, ja que la moda (expressió personal, cultural i artística) es fusiona amb la tecnologia digital (sensors, microxips, etc.) per crear peces o accessoris que van més enllà de la seva funció estètica, ja que aporten molt més valor.

A més a més, com en el cas anterior, gràcies a la fusió de lo físic amb lo digital es crea quelcom nou i únic en l'àmbit de la moda. Les peces o accessoris intel·ligents (com, per exemple, els *smartwatches*) no sols són elements estètics, sinó que ofereixen funcionalitats addicionals, interactivitat i conectivitat. De la mateixa manera, es transforma la manera com les persones interactuen amb la seva roba i/o complements.

La moda intel·ligent no es tan sols una declaració d'estil propi i innovador, sino també una forma de comunicació i expressió personal que es veu enriquida gràcies a la tecnologia. Aquestes peces poden transmetre informació, monitorejar la salut o interactuar amb altres dispositius, cosa que amplia el significat i la funcionalitat de la moda.

![Smartwatch](https://github.com/juditmontpartmas/PAC3_Manovich_Reloaded/blob/main/smart-watch-821557_1280.jpg?raw=true)
*Ús del Smartwatch per veure el temps*. Font: Pixabay


## 3. Conclusions
Tal i com hem pogut interpretar amb els dos exemples anteriors, ben diferents entre si, la hibridació de mitjans es manifesta de manera contundent en molts objectes i experiències que ens envolten: des dels museus que visitem fins a la roba i accessoris que portem. Ambdós casos representen la convergencia de formes de mitjans diverses, fusionant el que és físic amb lo digital per crear una experiència completament diferent i desconeguda fins al moment en el panorama dels nous mitjans.

## 4. Referències i Bibliografia
MANOVICH, Lev. El software toma el mando [en línia]. Editorial UOC, 2013. ISBN 978-84-9064-022-7 [consulta: 7 de novembre de 2023]. Disponible a: https://books.google.es/books?id=GK7BAgAAQBAJ&hl=ca&source=gbs_book_other_versions

MANOVICH, Lev. The Language of the New Media [en línia]. The MIT Press, 2001. ISBN 0-262-13374-1 [consulta: 7 de novembre de 2023]. Disponible a: https://dss-edit.com/plu/Manovich-Lev_The_Language_of_the_New_Media.pdf

